Algorytm generowania danych zastosowany w programie ma charakter losowy. Każda decyzja na poszczególnym etapie
pojedyńczej symulacji jest podejmowana na podstawie losowania liczb pseudolosowych.
Aby dane wynikowe były zbliżone do rzeczywistych konieczne jest zastosowanie odpowiednich ograniczeń (czynników), które
w mniejszym lub większym stopniu będą manipulować decyzjami bądź wartościami prawdopodobieństw.

Dodatkowe czynniki wpływające na algorytm zastosowane w programie:
1. Bonus prawdopodobieństwa w zależności od daty

Dzienne prawdopodobieństwo określające to, czy dana osoba pójdzie do sklepu sprawdzane jest każdego dnia symulacji.
Rozwiązanie to zdaje się rozsądne, ale tylko przy założeniu, że prawdopodobieństwo zakupów jest takie same każdego dnia.
W rzeczywistości na to czy zdecydujemy się na zakupy wpływają inne czynniki tj. np. pora roku czy okres przedświąteczny.

Konfiguracja wejściowa daje możliwość określenia przedziału czasowego jako parę dat od-do wraz z liczbami rzeczywistymi
dodatnimi określającymi mnożniki prawdopodobieństw dla dziennego prawdopodobieństwa pójścia do sklepu oraz
prawdopodobieństwa kupna przedmiotu. Daje to możliwość manipulacji tymi prawdopodobieństwami w obie strony tzn.
możemy zmniejszyć bądź zwiększyć dane prawdopodobieństwo na danym etapie symulacji.

2. Powiązania "silne" oraz "zwykłe" między produktami

patrz opis powiązań

3. Relacje w powiązaniach "silnych" oraz "zwykłych"

Z opisu powiązań "silnych" oraz "zwykłych" możemy wywnioskować ich pewną część wspólną. Oba rodzaje dotyczą
wyraźnych asocjacji między produktami i symbolizują to, że dwa powiązane ze sobą produkty są zazwyczaj używane jako zestaw.
Rozważając przykłady takich zestawów możemy zauważyć, że często są one powiązane ze sobą w jakiejś relacji.
Najprostszymi przykładami takich relacji mogą być relacje na podstawie liczebności przedmiotów.
Dla przykładu:

Produkt A: Telewizor
Produkt B: Pakiet kanałów telewizyjnych

Osoba kupująca produkt A, może rozważyć zakup produktu B, ponieważ są to produkty powiązane.
Natomiast jeśli osoba już posiada dany produkt B, nie potrzebuje drugiego (zakładamy, że
może użyć pakietu kanałów na wielu telewizorach)
Jest to przykład powiązania "Jeden do wielu"

Drugi przykład:

Produkt C: Wiatrak elektryczny na baterie (bez baterii w zestawie)
Produkt D: Baterie

Osoba kupująca produkt C, może rozważyć zakup produktu D, ponieważ są to produkty powiązane.
Dodatkowo osoba może kupić produkt D, nawet jeśli już takowy posiada, ponieważ niemożliwym jest użycie jednych
baterii do wielu przedmiotów jednocześnie.
Jest to przykład powiązania "Jeden do jednego"

Konfiguracja powiązań daje możliwość określenia relacji pomiędzy powiązanymi produktami.

4. Budżet każdego uczestnika symulacji w raz z systemem przyznawania wynagrodzenia

Ważnym czynnikiem jest możliwość sterowania ilością kupowanych przedmiotów przez daną grupę osobową, dlatego
kupno przedmiotu oprócz prawdopodobieństwa pójścia do sklepu i prawdopodobieństwa kupna przedmiotu z danej kategorii
zależy również od budżetu pieniężnego osoby w danym czasie symulacji.
Do każdej osoby przed startem jej symulacji, przyznawana jest wysokość wynagrodzenia określona w konfiguracji profilu.
Wysokość wynagrodzenia określana jest przedziałem wartości całkowitych 'salary' w konfiguracji profilu.
Wynagrodzenie przyznawane jest pierwszego dnia każdego miesiąca symulacji.

5. Kwota początkowa uczestnika symulacji

Jest to drugi czynnik wpływający na budżet osoby w symulacji.
Kwota początkowa, domyślnie 0 określana jest wartością 'initial_account_balance' w konfiguracji profilu.

6. Koncepcja profilu i potrzeby

Podstawowym czynnikiem, który nadaje naturalność danym wynikowym są koncepcje profilu oraz związanych z nim potrzeb.
(patrz opis profili i potrzeb gdzieś w pracy)

Profile dają możliwość tworzenia grup ludzi o podobnych potrzebach zakupowych oraz budżetach.

Potrzeby to nic innego jak lista kategorii produktów jakiej potrzebuje dana grupa osób wraz z priorytetami.
Gdy zapotrzebowanie na produkt danej osoby zostanie spełnione, potrzeba nie jest rozpatrywana przy późniejszych zakupach.
Jest to kolejne swego rodzaju ograniczenie na ilość/losowość kupowanych przedmiotów.

7. Oferty marketingowe ("słabe" powiązania między produktami)

W dzisiejszych czasach konsumpcjonizmu na każdym kroku oferowane są nam produkty/usługi. Marketing napędzający sprzedaż
jest wszechobecny na każdym rynku.
Aby dane jeszcze bardziej przypominały dane rzeczywiste, zaimplementowany został koncept "słabych" powiązań
między produktami. Mechanizm został już opisany przy okazji opisu rodzaju powiązań międzyproduktowych, natomiast w skrócie:
Wprowadza on dodatkowe prawdopodobieństwo na skorzystanie z oferty marketingowej, przesłanej osobie na podstawie wcześniej
kupionych produktów.

